---
layout: post
category: CLANKY
title: Piráti a Starostové v Pardubickém kraji zahájili kampaň
date: 2021-05-18T14:00:00+0200
tags: 
    - Mikuláš-Ferjenčík
    - kampan-volby-2021
    - tiskova-zprava
author: Piráti Pardubického kraje
image: articles/2021/kampanuvodni.jpg
---
**V Pardubicích, 18. květen 2021 - Piráti a Starostové 18. května ve 12:00 u Rudolfina na Alšově nábřeží v Praze zahájili kampaň do Poslanecké sněmovny. Při startu kampaně byli představeni společní lídři jednotlivých krajů, program a vizuál, se kterým bude naše koalice vystupovat. Zatímco lídr pardubické kandidátky Mikuláš Ferjenčík se účastnil prezentace společné kandidátky v Praze, Jiří Hájek a ostatní kandidáti rozdávali od ranních hodin naše společné koaliční listy ve městech a obcích Pardubického kraje.**

  Od ranních hodin Piráti a Starostové na ulicích rozdávali první vydání společných listů, odpovídali lidem na otázky spojené se vznikem koalice, podobu kandidátní listiny do Poslanecké sněmovny a programové priority. Koaliční smlouva mezi Piráty a Starosty byla podepsána 21. ledna tohoto roku. Vzniklo tak pevné a jasně definované spojení dvou stran s ambicí zvítězit v říjnových volbách, které bude v koalici spolupracovat další čtyři roky a klade si za cíl jediné: v nejtěžších časech novodobé historie České republiky vrátit naší zemi budoucnost.

  
>„Ve spojení se STAN vidím velkou naději pro tuto zemi. Chceme společně nabídnout férový, moderní a bezpečný stát 21. století, stát stojící na ekonomice s přidanou hodnotou, který již nebude montovnou, nýbrž mozkovnou. Stát, který nenechá lidi padnout na dno, ale zároveň nebude přespříliš zasahovat do jejich života, pokud si to lidé nebudou sami přát,” **stručně shrnul společné cíle předseda České pirátské strany [Ivan Bartoš](https://www.piratiastarostove.cz/kandidati/phdr-ivan-bartos-phd/).**

  

Předseda STAN [**Vít Rakušan**](https://www.piratiastarostove.cz/kandidati/mgr-bc-vit-rakusan/) dodal, že plány koalice nekončí s volebním obdobím, ale míří dál do budoucnosti. 

>„Stojí na jednoduchých principech – moderní a efektivní stát, nezpochybnitelná osobní svoboda každého jednotlivce i pochopení pro ty, kteří neměli v životě dostatek štěstí. Zastavíme rozvrat veřejných financí, spojíme rozdělenou společnost a zastavíme mrhání veřejnými prostředky tak, abychom měli na kvalitní financování kvalitních veřejných služeb,” řekl Rakušan.

Lídrem společné kandidátky v Pardubickém kraji je pirátský poslanec [**Mikuláš Ferjenčík**](https://www.piratiastarostove.cz/kandidati/bc-mikulas-ferjencik/), který na zahájení kampaně sdělil své priority do voleb: 
>„Zásadní úkol, který nás čeká, je dát do pořádku veřejné finance, které jsou v katastrofálním stavu. Je třeba podpořit růst ekonomiky skrze reinvestice, či podporou lidí, kteří jsou dnes vyloučeni. Dále je nutné šetřit na straně státu nejen skrze digitalizaci, zcela zásadní je zlepšit výběr daní, posvítit si na daňové výjimky. Otevřeně říkáme, že naší prioritou jsou veřejné služby, potřebujeme udržet důchody, školství a zdravotnictví. Je nutné dostat státní rozpočet pod tři procenta schodku, díky tomu budeme moci vstoupit do systému ERM2, stabilizovat korunu vůči euru a díky tomu ušetřit desítky miliard na platbách za správu státního dluhu.“

Druhé místo hájí zástupce Starostů, městský a krajský zastupitel [**Jiří Hájek**](https://www.piratiastarostove.cz/kandidati/ing-jiri-hajek/), který k začátku kampaně říká:
> „Do politiky je potřeba vrátit slušnost, férovost a pracovitost. To jsou základní atributy, které se ale v posledních letech vytratily. Jako Starostové jsme zvyklí být lidem na blízku a pomáhat jim. Stát musí jít obcím mnohem více naproti, podat jim pomocnou ruku. A nejen obcím, ale i krajům, kterým třeba hodně dluží za podfinancované silnice II. a III. třídy.”

{% asset 'articles/2021/roznos.jpg' magick:resize='751x422^' magick:gravity='north' alt='trendy'%}

Kandidátní listina Pirátů a Starostů v Pardubickém kraji nabízí 19 kandidátů: odborníky z různých oborů s nadšením a elánem, zkušené zastupitele, radní a starosty s tahem na branku, ale i úřadujícího poslance. Tedy tým, který přistupuje k politice jako ke službě lidem, a to na základě zkušeností, vědeckých poznatků a hlavně s vědomím své vlastní odpovědnosti.

1. **Bc. Mikuláš Ferjenčík (Piráti)** – místopředseda rozpočtového výboru poslanecké sněmovny, lektor kroužků zábavné logiky, překladatel
2. **Ing. Jiří Hájek (STAN)** –  stavební inženýr, zastupitel MO Pardubice V, Pardubic a Pardubického kraje
3. **Mgr. Libuše Vévodová (Piráti)** –  středoškolská učitelka matematiky, zastupitelka Svitav a Pardubického kraje
4. **Ing. arch. Jitka Bidlová, Ph.D. (Piráti)** –  architektka, zastupitelka Poličky
5. **Tomáš Dubský (STAN)** –  starosta Vysočiny, dobrovolný hasič

6. **Ing. Aleš Nunvář (Piráti)** –  místostarosta Chrudimi, projektový manažer, lektor jógy

7. **David Šimek (STAN)** – starosta Příluky, dobrovolný hasič

8. **JUDr. Lucie Procházková, Ph.D. (Piráti)** - právnička, VŠ vyučující, asistentka poslance

9. **Oldřich Koblížek (STAN)** –  starosta Vraclavi, člen zastupitelstva Pardubického kraje, elektroprojektant, dobrovolný hasič, 

10. **Bc. et Bc. Ivana Böhmová (Piráti)** –  učitelka, zastupitelka Pardubic

11. **Bc. Alice Paurová (STAN)** –  trenérka a místopředsedkyně Českého svazu kin-ballu

12. **Mgr. Tomáš Grosskopf (Piráti)** –  učitel, moderátor v rádiu

13. **Ing. Zdeněk Mlynář (STAN)** –  konstruktér jističů

14. **Mgr. Jaroslav Lainz DiS. (Piráti)** –  speciální pedagog

15. **Ing. Marcel Lesák (STAN)** –  starosta Ronova nad Doubravou, meteorolog, klimatolog

16. **Ing. Dominik Bečka (Piráti)** –  manažer řízení rizik, zastupitel MO Pardubice I

17. **Matěj Doležal (STAN)** –  místostarosta Suché Lhoty, učitel, florista

18. **Vladek Vácha (Piráti)** –  konstruktér, technolog, provozovatel muzea, restaurátor, badatel

19. **Ing. Ivan Moravec (STAN)** – místostarosta Přelouče, středoškolský učitel

## Více informací o kandidátech, programu atd. naleznete na webové stránce [https://www.piratiastarostove.cz/](https://www.piratiastarostove.cz/)
